<!DOCTYPE html>

<html lang="en">
<head>
<meta charset="utf-8"/>
<title>12 nodarbība: Ziņu atšķiršana no cita mediju satura</title>
<meta content="width=device-width, initial-scale=1.0" name="viewport"/>
<meta content="This course is designed to help individuals to become smart consumers of news and informed participants in civic life." name="description"/>
<meta content="ESSENTIAL Project Turkish Team" name="author"/>
<!-- Le styles -->
<link href="../css/bootstrap.css" rel="stylesheet"/>
<link href="http://ajax.googleapis.com/ajax/libs/jqueryui/1.8.21/themes/black-tie/jquery-ui.css" rel="stylesheet"/>
<link href="../css/jquery.tocify.css" rel="stylesheet"/>
<link href="../css/prettify.css" rel="stylesheet" type="text/css">
<!-- Le HTML5 shim, for IE6-8 support of HTML5 elements -->
<!--[if lt IE 9]>
      <script src="http://html5shim.googlecode.com/svn/trunk/html5.js"></script>
    <![endif]-->
<!-- Le fav icon -->
<link href="../assets/ico/favicon.ico" rel="shortcut icon"/>
<style>
    body {
      padding-top: 20px;
    }
    p {
      font-size: 16px;
    }
    .headerDoc {
      color: #005580;
    }

@media (max-width: 767px) {
    #toc {
        position: relative;
        width: 100%;
        margin: 0px 0px 20px 0px;
    }
}
    </style>
<!-- Global site tag (gtag.js) - Google Analytics -->
<script async="" src="https://www.googletagmanager.com/gtag/js?id=G-VFJPMP12NF"></script>
<script>
  		window.dataLayer = window.dataLayer || [];
  		function gtag(){dataLayer.push(arguments);}
 		gtag('js', new Date());

 		gtag('config', 'G-VFJPMP12NF');
	</script>
</link></head>
<body>
<div class="container-fluid">
<div class="row-fluid">
<div class="span3">
<div id="toc">
<center>
<br/>
<code class="trainee">Trainees Edition</code>
<code class="trainer">Trainers Edition</code>
<code class="select"><a href="?userType=trainee">Trainees Edition</a></code>
<code class="select"><a href="?userType=trainer">Trainers Edition</a></code>
<a href="#top"><img src="../img/index/essential_logo.jpg" width="75%"/></a>
<p><a class="btn btn-secondary btn-small" href="index.html">MOOC HOME</a></p>
</center>
</div><!--/.well -->
</div><!--/span-->
<div class="span9">
<div class="hero-unit">
<h1 id="12-nodarbiba-zinu-atskirsana-no-cita-mediju-satura">12 nodarbība: Ziņu atšķiršana no cita mediju satura</h1>
</div>
<h2 id="nodarbibas-apraksts"><strong>Nodarbības apraksts</strong></h2>
<p><span style="font-weight: 400;">Šīs nodarbības galvenais mērķis ir iepazīstināt studentus ar to, kā atšķirt ziņas no cita mediju satura. Nodarbības sekundārais mērķis ir sniegt vadlīnijas pasniedzējiem, kuri vēlas izmantot nodarbības saturu, lai mācītu savus studentus.</span></p>
<p><span style="font-weight: 400;">Atbilstoši šiem mērķiem tiek raksturotas ziņu un cita mediju satura, kā reklāmu, popularizēšanas kampaņu, publicitātes materiālu, propagandas, neapstrādātas informācijas un izklaides, definīcijas. Galvenās ziņu īpašības, kas ir būtiskas ziņu atšķiršanai no cita satura un “universālie ziņu noteicēji” (“</span><em><span style="font-weight: 400;">universal news drivers</span></em><span style="font-weight: 400;">”) tiks paskaidroti, izmantojot saistītus piemērus. Nodarbībā raksturotas vadlīnijas priekšmeta pasniegšanai.</span></p>
<p><span style="font-weight: 400;">Studenti, kuri būs sekmīgi apguvuši šo nodarbību, spēs:</span></p>
<ul>
<li aria-level="1" style="font-weight: 400;"><span style="font-weight: 400;">identificēt, kuras ir ziņas un kas ir to galvenās īpašības (patiesuma pārbaude, neatkarība un atbildība),</span></li>
<li aria-level="1" style="font-weight: 400;"><span style="font-weight: 400;">identificēt citu mediju saturu un atšķirt šos medijus no ziņām.</span></li>
</ul>
<p><span style="font-weight: 400;">Pasniedzēji, kuri būs sekmīgi apguvuši šo nodarbību, iegūs izpratni par vadlīnijām priekšmeta pasniegšanai.</span></p>
<h2 id="nodarbibas-struktura"><strong>Nodarbības struktūra</strong></h2>
<p><span style="font-weight: 400;">Nodarbība sastāv no šādām daļām:</span></p>
<ul>
<li aria-level="1" style="font-weight: 400;"><span style="font-weight: 400;">nodarbības apraksts (mērķi, satura izklāsts un mācību rezultāti),</span></li>
<li aria-level="1" style="font-weight: 400;"><span style="font-weight: 400;">nodarbības struktūra,</span></li>
<li aria-level="1" style="font-weight: 400;"><span style="font-weight: 400;">vadlīnijas studentiem,</span></li>
<li aria-level="1" style="font-weight: 400;"><span style="font-weight: 400;">vadlīnijas pasniedzējiem (kā sagatavoties, izmantojamās metodes, ieteikumi),</span></li>
<li aria-level="1" style="font-weight: 400;"><span style="font-weight: 400;">saturs (mācību materiāli ), </span></li>
<li aria-level="1" style="font-weight: 400;"><span style="font-weight: 400;">tests,</span></li>
<li aria-level="1" style="font-weight: 400;"><span style="font-weight: 400;">informācijas resursi (izmantotie avoti un ieteicamie avoti).</span></li>
</ul>
<p><span style="font-weight: 400;">Galvenie nodarbības mērķi, satura izklāsts un mācību rezultāti ir raksturoti nodarbības apraksta daļā. Saturs ietver visus mācību materiālus un ar saturu saistītos vingrinājumus. Tests sastāv no jautājumiem ar atbilžu variantiem, kas palīdzēs novērtēt studenta sekmes. Informācijas resursi ir dalīti divās sadaļās –  izmantotie avoti un ieteicamie avoti tālākai izpētei. Izmantotie avoti ir to materiālu saraksts, kas citēti mācību materiālā; ieteicamie avoti satur papildu informācijas avotus, kurus būtu ieteicams izlasīt.Vadlīnijas studentiem iekļauj instrukcijas un ieteikumus studentiem. Vadlīnijas pasniedzējiem palīdz pasniedzējiem dažādās mācību procesa fāzēs un sniedz noderīgus ieteikumus.</span></p>
<h2 id="vadlinijas-studentiem"><strong>Vadlīnijas studentiem</strong></h2>
<p><span style="font-weight: 400;">Nepieciešams izlasīt tekstu un izpildīt vingrinājumus. Ieteicamie informācijas avoti var palīdzēt labāk izprast tēmu. Pēc mācību materiāla apgūšanas vēlams izpildīt testu, lai novērtētu savas sekmes.</span></p>
<h2 id="vadlinijas-pasniedzejiem"><strong>Vadlīnijas pasniedzējiem</strong></h2>
<p><span style="font-weight: 400;">Vadlīnijas pasniedzējiem ietver padomus un ieteikumus par to, kā izmantot šīs nodarbības saturu, lai iemācītu studentiem par uzticamas informācijas avotiem. Ja nepieciešams, mācību materiālu var pārskatīt vēlreiz.</span></p>
<h3 id="sagatavosanas"><strong>Sagatavošanās</strong></h3>
<p><span style="font-weight: 400;">Ieteicams sagatavot prezentāciju (PowerPoint/Prezi/Canva), kas papildināta ar vizuālajiem materiāliem</span><span style="font-weight: 400;">. </span><span style="font-weight: 400;">Tāpat ieteicams pielāgot nodarbības piemērus un vingrinājumus jautājumiem, kas mērķauditorijai ir pazīstami. Vietējo vai labi zināmu jautājumu izvēle palīdz saglabāt studentu uzmanību.</span></p>
<h3 id="nodarbibas-uzsaksana"><strong>Nodarbības uzsākšana</strong></h3>
<p><span style="font-weight: 400;">Studentu iesaistīšanai var noderēt īss tests (3–5 jautājumi), izmantojot platformu Kahoot, vai atsevišķu jautājumu uzdošana, izmantojot Mentimeter. Tests var kalpot gan kā motivējošs instruments, gan kā rīks, ar kura palīdzību iespējams apzināt studentu esošās zināšanas par nodarbības tēmu. Daži jautājumu piemēri:</span></p>
<ul>
<li aria-level="1" style="font-weight: 400;"><span style="font-weight: 400;">Kas ir </span><span style="font-weight: 400;">ziņas</span><span style="font-weight: 400;">?</span></li>
<li aria-level="1" style="font-weight: 400;"><span style="font-weight: 400;">Kāda ir atšķirība starp </span><span style="font-weight: 400;">popularizēšanu</span><span style="font-weight: 400;"> un </span><span style="font-weight: 400;">ziņām</span><span style="font-weight: 400;">?</span></li>
<li aria-level="1" style="font-weight: 400;"><span style="font-weight: 400;">Kā var atšķirt </span><span style="font-weight: 400;">ziņas</span><span style="font-weight: 400;"> un </span><span style="font-weight: 400;">izklaidi</span><span style="font-weight: 400;">?</span></li>
<li aria-level="1" style="font-weight: 400;">Ko nozīme atbildība?</li>
</ul>
<h3 id="izmantojamas-metodes"><strong>Izmantojamās metodes</strong></h3>
<p><span style="font-weight: 400;">Mācību procesā var tikt izmantotas dažādas metodes, piemēram:</span></p>
<ul>
<li aria-level="1" style="font-weight: 400;"><span style="font-weight: 400;">lekcijas,</span></li>
<li aria-level="1" style="font-weight: 400;"><span style="font-weight: 400;">diskusijas,</span></li>
<li aria-level="1" style="font-weight: 400;"><span style="font-weight: 400;">darbs grupās,</span></li>
<li aria-level="1" style="font-weight: 400;"><span style="font-weight: 400;">pašizvērtējums.</span></li>
</ul>
<h3 id="ieteikumi-pasniedzejiem"><strong>Ieteikumi pasniedzējiem</strong></h3>
<h4 id="iesildisanas"><strong>Iesildīšanās</strong></h4>
<p><span style="font-weight: 400;">Lai iesaistītu studentus un vienotos par to, kas tiks apgūts nodarbības laikā, ir lietderīgi uzdot dažus sākotnējos jautājumus par to, kā ziņas atšķir no cita mediju satura. Piemēram, jūs varat studentiem pajautāt: vai jūs varat sniegt piemēru iespējamajām atšķirībām mediju saturā? Iesildīšanās aktivitāte var saturēt šādus elementus:</span></p>
<ul>
<li aria-level="1" style="font-weight: 400;"><span style="font-weight: 400;">sagatavojiet dažādus mediju satura piemērus (piemēram, ziņas, reklāmas, izklaidi),</span></li>
<li aria-level="1" style="font-weight: 400;"><span style="font-weight: 400;">pajautājiet dalībniekiem, vai viņu piemērs ir ziņas vai nav,</span></li>
<li aria-level="1" style="font-weight: 400;"><span style="font-weight: 400;">aiciniet dalībniekus dalīties un paskaidrot savas atbildes un to, kā viņi nonāca pie secinājuma.</span></li>
</ul>
<p><span style="font-weight: 400;">Pēc aktivitātes pārliecinieties, ka dalībnieki saprot, ka mediju saturs ir atšķirīgs.</span></p>
<h4 id="nodarbibas-merka-izskaidrosana"><strong>Nodarbības mērķa izskaidrošana</strong><strong> </strong></h4>
<p><span style="font-weight: 400;">Skaidri jānorāda nodarbības mērķis. Pēc iesildīšanās ar jautājumiem būs vieglāk izskaidrot nodarbības mērķus.</span></p>
<h4 id="nodarbibas-satura-izklasts"><strong>Nodarbības satura izklāsts</strong></h4>
<p><span style="font-weight: 400;">Iepazīstinot ar nodarbības saturu, ieklausieties studentos un iedrošiniet viņus aktīvi piedalīties.</span></p>
<ul>
<li aria-level="1" style="font-weight: 400;"><span style="font-weight: 400;">Nodarbības sākumā pajautājiet dalībniekiem dažus jautājumus, piemēram:</span></li>
<ul>
<li aria-level="2" style="font-weight: 400;"><span style="font-weight: 400;">Ko viņi zina par ziņām un citu mediju saturu?</span></li>
<li aria-level="2" style="font-weight: 400;"><span style="font-weight: 400;">Kā var atšķirt ziņas no cita mediju satura, piemēram, neapstrādātas informācijas, popularizēšanas kampaņām?</span></li>
<li aria-level="2" style="font-weight: 400;"><span style="font-weight: 400;">Kādas varētu būt sekas pieņemot, ka noteikts mediju saturs ir ziņas, ja tā nav?</span></li>
<li aria-level="2" style="font-weight: 400;"><span style="font-weight: 400;">Kas ir pats piemērotākais veids, kā atšķirt ziņas no cita mediju satura?</span></li>
</ul>
<li aria-level="1" style="font-weight: 400;"><span style="font-weight: 400;">Iepazīstinot ar nodarbības saturu:</span></li>
<ul>
<li aria-level="2" style="font-weight: 400;"><span style="font-weight: 400;">Aiciniet dalībniekus sniegt dažāda mediju satura piemērus.</span></li>
<li aria-level="2" style="font-weight: 400;"><span style="font-weight: 400;">Komentējiet viņu piemērus.</span></li>
</ul>
</ul>
<h5 id="pec-nodarbibas"><strong>Pēc nodarbības:</strong></h5>
<ul>
<li aria-level="1" style="font-weight: 400;"><span style="font-weight: 400;">Pārliecinieties, ka dalībnieki saprot, ka ir dažādu veidu mediju saturs.</span></li>
<li aria-level="1" style="font-weight: 400;"><span style="font-weight: 400;">Pārskatiet un pastāstiet par to, cik svarīgi ir atšķirt ziņas no cita mediju satura.</span></li>
<li aria-level="1" style="font-weight: 400;"><span style="font-weight: 400;">Aiciniet dalībniekus sniegt savus piemērus tam, kas ir ziņas vai kas nav. Aiciniet viņus paskaidrot savu izvēli, izmantojot nodarbības saturu.</span></li>
</ul>
<h5 id="ieteikumi"><strong>Ieteikumi:</strong></h5>
<ul>
<li aria-level="1" style="font-weight: 400;"><span style="font-weight: 400;">Nodarbībā izmantojiet vietējos vai labi pazīstamus piemērus.</span></li>
<li aria-level="1" style="font-weight: 400;"><span style="font-weight: 400;">Kad jūs izvēlaties piemērus, pārliecinieties, ka tie atbilst noteiktā mediju satura definīcijai. </span></li>
</ul>
<h4 id="noslegums"><strong>Noslēgums</strong></h4>
<p><span style="font-weight: 400;">Sniedziet nodarbības kopsavilkumu un uzdodiet dažus jautājumus, kas palīdzētu izcelt būtiskāko satura izklāstā un nodarbības vingrinājumos.</span></p>
<h2 id="saturs-zinu-atskirsana-no-cita-mediju-satura"><strong>Saturs: ziņu atšķiršana no cita mediju satura</strong></h2>
<h3 id="ievads"><strong>Ievads</strong></h3>
<p><span style="font-weight: 400;">Atpazīt vai atšķirt ziņas no cita mediju satura ir ļoti svarīgi, bet ne vienmēr viegli. Mediji ir jebkas, kas darbojas kā kanāls informācijai. Tas var būt jebkas, kas pārraida informāciju no vienas personas vai vietas uz citu (</span><a href="https://checkology.org/everyone/word-wall"><span style="font-weight: 400;">Checkology Glossary,</span></a><span style="font-weight: 400;"> 2021).</span></p>
<p><span style="font-weight: 400;">Informācijai, kur tiek nodota caur dažādiem mediju veidiem, būtu jābūt “uzticamai”. Uzticamai informācijai ir trīs galvenās īpašības: patiesuma pārbaude, neatkarība un atbildība (</span><a href="https://digitalresource.center/glossary-language-news-literacy"><span style="font-weight: 400;">Digital Resource Center</span></a><span style="font-weight: 400;">, 2021). Horniks (Hornik), Andzalone (Anzalone) un Spaikss (Spikes) (2018, 192. lpp.) lieto “informācijas apgabalus” kā ziņu pratības jēdzienu, kas ir paredzēts tam, lai palīdzētu atšķirt dažādu veidu informāciju: žurnālistiku, izklaidi, reklāmu, popularizēšanu, propagandu un neapstrādātu informāciju (skatīt 1. tabulu). Ziņu jeb žurnālistikas apgabals ir vienīgais, kam ir patiesuma pārbaude, neatkarība un atbildība. Ziņām vajadzētu iziet cauri žurnālistikas procesam, kas iekļauj PNA. Lielākajai daļai cita mediju satura nav šo trīs galveno īpašību, un tādēļ reizēm robežas starp atšķirīgu mediju saturu var būt izplūdušas. </span></p>
<p><span style="font-weight: 400;">Jēdzienu definīcijas (Hornik et al., 2018):</span></p>
<ul>
<li aria-level="1" style="font-weight: 400;"><span style="font-weight: 400;">Patiesuma pārbaude ir process, kas nosaka vai apstiprina, ka žurnālistikas ziņas ir precīzas vai pareizas.</span></li>
</ul>
<ul>
<li aria-level="1" style="font-weight: 400;"><span style="font-weight: 400;"> Neatkarība ir brīvība no trešās puses ietekmes vai līdzekļiem.</span></li>
</ul>
<ul>
<li aria-level="1" style="font-weight: 400;"><span style="font-weight: 400;">Atbildība ir atbildības uzņemšanās (ar vārdu) par ziņu patiesumu un uzticamību.</span></li>
</ul>
<center>
<p><span style="font-weight: 400;">1. tabula: informācijas apgabali</span></p>
<p><img src="../img/module_12/figure_10.jpg"/></p>
</center>
<p><span style="font-weight: 400;">Šī nodarbība palīdzēs studentiem identificēt un izskaidrot ziņu īpašības iepretim citam mediju saturam.</span></p>
<h3 id="zinas"><strong>Ziņas</strong></h3>
<p><span style="font-weight: 400;">Ziņas ir “sabiedrībai interesējoša savlaicīga informācija, ko izplata un kas ir pakļauta žurnālistikas patiesuma pārbaudes procesam, un par kuru ir tieši atbildīgs neatkarīgs indivīds vai organizācija” (Hornik et al., 2018, 193. lpp.). Ziņām būtu jāinformē auditorija ar godīgas un objektīvas ziņošanas palīdzību, un tām būtu jābūt autora personīgo viedokļu neietekmētām. Reizēm robeža starp ziņām un viedokļiem par šīm ziņām vai starp ziņām un citu mediju saturu var būt izplūdusi. Tikai ziņām ir nepieciešamās patiesuma pārbaudes, neatkarības un atbildības (PNA) īpašības.</span></p>
<p><span style="font-weight: 400;">Žurnālistika prasa apzinīgas pūles savākt un sniegt informāciju, cik vien precīzi iespējams, izskatīt informāciju un pārbaudīt tās patiesumu. Patiesuma pārbaude ir ilgstoši bijusi būtisks žurnālistikas standarts. Tajā tiek lietoti stingri kritēriji, lai nodrošinātu, ka informācija, kas ir iekļauta stāstos, ir tik precīza, cik vien tas iespējams, uzsverot to, cik būtiski ir atlikt nepārbaudītas informācijas publicēšanu. Patiesība joprojām ir primārais žurnālistikas mērķis gan tradicionālajā, gan pilsoņu žurnālistikā vai to hibrīdkombinācijās. Ja informācija, uz kuru balstās ziņas (un tiek veidoti pilsoņu spriedumi), ir neuzticama, aizdomīga vai pat pilnībā nepatiesa, nav iespējams pastāvēt apzinīgam pilsoniskumam (</span><a href="https://drive.google.com/file/d/1aI1rOS-xvoPSBWSr_b7s0url4cGBrQHI/view?usp=sharing"><span style="font-weight: 400;">Perloff, 2020</span></a><span style="font-weight: 400;">, 58. lpp.).</span></p>
<p><span style="font-weight: 400;">Tāpat ļoti svarīgi ir būt neatkarīgam no valdības un citiem varas elementiem, gatavojot ziņu saturu. Žurnālistu darbībai būtu jābūt pilnīgi neatkarīgai no jebkura finansētāja vai valsts iestādes (</span><a href="https://drive.google.com/file/d/10Hn4O2scCY0lYy77QN1ImIb-cZ2NiE8Y/view?usp=sharing"><span style="font-weight: 400;">Pickard, 2020</span></a><span style="font-weight: 400;">, 169. lpp.). Dažādi avoti apstiprina, ka sabiedrisko mediju ekosistēmas radīšana veicina ziņu dažādību un neatkarību, kā arī vairo politiskās zināšanas un demokrātisko līdzdalību. Tāpat sabiedrisko mediju sistēmas vada normatīva apņemšanās nodrošināt, ka visiem sabiedrības locekļiem ir pieeja informācijai un komunikācijas sistēmām (</span><a href="https://drive.google.com/file/d/10Hn4O2scCY0lYy77QN1ImIb-cZ2NiE8Y/view?usp=sharing"><span style="font-weight: 400;">Pickard, 2020</span></a><span style="font-weight: 400;">, 166. lpp.).</span></p>
<p><span style="font-weight: 400;">Demokrātijā mediju organizācijām un to žurnālistiem ir dažādu veidu atbildība pret savu auditoriju un sabiedrību. Ja viņi ceļ neslavu kādam vai izrāda necieņu tiesu varai, viņi pēc likuma ir atbildīgi. Ētiskos jautājumos presei ir vairāki pašregulējoši mehānismi, kas var saukt redaktorus pie atbildības, nodrošinot būtisku lēmumu publicēšanu. Mediju organizācijas uzsver, ka arī viņi atbild auditorijas (un reklāmdevēju) priekšā. Lasītāji, skatītāji vai klausītāji var tikt zaudēti noteiktas uzvedības dēļ vai negatīvas sabiedrības reakcijas uz saturu dēļ (</span><a href="https://drive.google.com/file/d/18ZC13p5L-BQkvBSO4fKseTEr6nU6RX3C/view?usp=sharing"><span style="font-weight: 400;">Franklin, Hamer, Hanna, Kinsey &amp; Richardson, 2005</span></a><span style="font-weight: 400;">, 3.–4. lpp.). Žurnālistika, atšķirībā no cita veida informācijas, pieprasa žurnālistiem tiekties pēc neatkarības. Ir maz ticams, ka sabiedrisko attiecību speciālists, kurš strādā organizācijā, izplatīs informāciju, kas varētu likt šai organizācijai izskatīties slikti. Turpretī žurnālists mēģinās pasniegt pilnīgu, pat ja ne pilnīgi pozitīvu, ainu (</span><a href="https://drive.google.com/file/d/1hYhMWAmtlRttLk-Z_nfqbg_hu6lUCWrH/view?usp=sharing"><span style="font-weight: 400;">Potter, 2006,</span></a><span style="font-weight: 400;"> 9. lpp.).</span></p>
<div class="well">
<p><span style="font-weight: 400;">Atbildības piemērs:</span></p>
<p><span style="font-weight: 400;">Šajā ziņu rakstā </span><em><span style="font-weight: 400;">The Guardian</span></em><span style="font-weight: 400;"> vēlreiz veic labojumu iepriekšējā rakstā, kuru tā jau bija iepriekš labojusi divreiz, tiecoties pēc precizitātes and godīguma, atsaucoties uz vairākiem nepilnīgas izpētes un ziņošanas gadījumiem.</span></p>
<center>
<p><img src="../img/module_12/figure_13.jpg" width="95%"/></p>
<p>Avots <a href="https://www.theguardian.com/lifeandstyle/2021/sep/02/juul-fda-appeal-e-cigarettes" rel="noopener" target="_blank">The Guardian</a></p>
</center></div>
<div class="well">
<p><span style="font-weight: 400;">Atbildības un patiesuma pārbaudes piemērs:</span></p>
<p><span style="font-weight: 400;">Tālejošākā </span><em><span style="font-weight: 400;">mea culpa The New York Times </span></em><span style="font-weight: 400;">redakcija</span><em><span style="font-weight: 400;"> </span></em><span style="font-weight: 400;">minēja vairākas nepilnības tās sākotnējā ziņošanā par Amerikas Savienoto Valstu iebrukumu Irākā. Neprecīzs, nepilnīgs un nepārbaudīts ziņu saturs tika atzīts un atsaukts.</span></p>
<center>
<p><img src="../img/module_12/figure_09.jpg" width="75%"/></p>
<p>Avots: <a href="https://www.nytimes.com/2004/05/26/world/from-the-editors-the-times-and-iraq.html" rel="noopener" target="_blank">The New York Times</a></p>
</center></div>
<p><span style="font-weight: 400;">Ir trīs faktori, kas nosaka, kas kļūst par ziņām (</span><a href="https://digitalresource.center/content/definitions-news"><span style="font-weight: 400;">Digital Resource Center</span></a><span style="font-weight: 400;">, 2021):</span></p>
<ul>
<li aria-level="1" style="font-weight: 400;"><span style="font-weight: 400;">universālie ziņu noteicēji,</span></li>
<li aria-level="1" style="font-weight: 400;"><span style="font-weight: 400;">redakcijas vērtējums,</span></li>
<li aria-level="1" style="font-weight: 400;"><span style="font-weight: 400;">auditorijas vērtējums.</span></li>
</ul>
<h4 id="universalie-zinu-noteiceji"><strong>Universālie ziņu noteicēji</strong></h4>
<p><span style="font-weight: 400;">Lai noteiktu, vai informācija ir ziņas vai ne, ir daži faktori, ko dēvē par </span><em><span style="font-weight: 400;">ziņu vērtībām</span></em><span style="font-weight: 400;"> jeb </span><em><span style="font-weight: 400;">universālajiem ziņu noteicējiem</span></em><span style="font-weight: 400;"> (</span><a href="https://digitalresource.center/content/universal-news-drivers"><span style="font-weight: 400;">Digital Resource Center</span></a><span style="font-weight: 400;">, 2021; Hornik et al., 2018, 194. lpp.):</span></p>
<ul>
<li aria-level="1" style="font-weight: 400;"><em><span style="font-weight: 400;">Svarīgums</span></em><span style="font-weight: 400;">: ir informācija, ko sabiedrībai zināt ir būtiski.</span><span style="font-weight: 400;"> It īpaši, kad šai informācijai ir nopietna ietekme uz sabiedrību, piemēram, pandēmijām vai ekonomiskajai krīzei.</span></li>
<li aria-level="1" style="font-weight: 400;"><em><span style="font-weight: 400;">Nozīmīgums</span></em><span style="font-weight: 400;">: kad stāsts kļūst par ziņām iesaistīto cilvēku dēļ. It īpaši, ja stāsts ir saistīts ar svarīgu amatpersonu, piemēram, politiķi.</span></li>
<li aria-level="1" style="font-weight: 400;"><em><span style="font-weight: 400;">CIlvēciska interese</span></em><span style="font-weight: 400;">: unikāla vai universāla pieredze, kura sniedz ieskatu cilvēka stāvoklī.</span></li>
<li aria-level="1" style="font-weight: 400;"><em><span style="font-weight: 400;">Konflikts</span></em><span style="font-weight: 400;">: domstarpības starp cilvēkiem, institūcijām vai idejām. Vienalga, vai tās ir nenopietnas domstarpības vai būtiskas, konflikts vienmēr ir ievērojams ziņu noteicējs.</span></li>
<li aria-level="1" style="font-weight: 400;"><em><span style="font-weight: 400;">Izmaiņas</span></em><span style="font-weight: 400;">: progress vai neveiksmes tādās jomās kā tiesības vai zinātne, kas var ievērojami mainīt sociālo vidi vai mijiedarbību.</span></li>
<li aria-level="1" style="font-weight: 400;"><em><span style="font-weight: 400;">Tuvums</span></em><span style="font-weight: 400;">: vietējie notikumi, kuru tuvums auditorijai palielina to ziņu vērtību. </span></li>
<li aria-level="1" style="font-weight: 400;"><em><span style="font-weight: 400;">Savlaicīgums</span></em><span style="font-weight: 400;">: gadadienas, brīvdienas vai termiņi, kuri ietekmē sabiedrību.</span></li>
<li aria-level="1" style="font-weight: 400;"><em><span style="font-weight: 400;">Lielums</span></em><span style="font-weight: 400;">: stāsti, kurus nosaka neierasti liels vai neierasti mazs cilvēku skaits, kas iesaistīts incidentā.</span></li>
<li aria-level="1" style="font-weight: 400;"><em><span style="font-weight: 400;">Atbilstība</span></em><span style="font-weight: 400;">: cik plaša ir stāsta ietekme? Šādi stāsti bieži satur noderīgu informāciju, kas atbilst ziņu auditorijai.</span></li>
<li aria-level="1" style="font-weight: 400;"><em>Neierastība</em>: kad kaut kas ir citāds, rets vai unikāls, tas piesaista ziņu auditorijas uzmanību, kā stāstā par “vīrieti, kurš iekoda sunim”.</li>
</ul>
<h4 id="redakcijas-vertejums"><strong>Redakcijas vērtējums</strong></h4>
<p><span style="font-weight: 400;">Redakcijas vērtējums ir process, ar kura palīdzību plašsaziņas līdzekļa redaktori nosaka, kuri no daudzajiem ik dienas pieejamajiem stāstiem tiks ievietoti medijā un kā un kur tie tiks prezentēti (</span><a href="https://digitalresource.center/content/editorial-judgement"><span style="font-weight: 400;">Digital Resource Center</span></a><span style="font-weight: 400;">, 2021). </span></p>
<p><span style="font-weight: 400;">Redaktoriem jāņem vērā tonis (tas var būt humoristisks, nopietns vai akadēmisks, piemēram) un svars (raksta garums un tā novietojums formātā). </span></p>
<h4 id="auditorijas-vertejums"><strong>Auditorijas vērtējums</strong></h4>
<p><span style="font-weight: 400;">Auditorijas vērtējumam un izvēlēm ir liela nozīme, kad tiek pieņemtas redakcijas izvēles ziņu prezentēšanā (</span><a href="https://digitalresource.center/content/summing-lesson-4"><span style="font-weight: 400;">Digital Resource Center</span></a><span style="font-weight: 400;">, 2021).</span></p>
<h3 id="popularizesana"><strong>Popularizēšana</strong></h3>
<p><span style="font-weight: 400;">Popularizēšana ietver </span><em><span style="font-weight: 400;">reklāmu</span></em><span style="font-weight: 400;">, </span><em><span style="font-weight: 400;">publicitāti </span></em><span style="font-weight: 400;">un </span><em><span style="font-weight: 400;">propagandu</span></em><span style="font-weight: 400;">. </span><em><span style="font-weight: 400;">Popularizēšanas </span></em><span style="font-weight: 400;">nolūks ir pārliecināt cilvēkus, manipulējot ar informācijas prezentāciju, lai ietekmētu viņu viedokli par šo informāciju. Mērķis ir radīt interesi un pozitīvu viedokli par personu, pasākumu, produktu vai ideju.</span></p>
<h4 id="reklama"><strong>Reklāma</strong></h4>
<p><span style="font-weight: 400;">Reklāma ir informācija, kas atklāti un tieši mēģina piesaistīt uzmanību reklāmas pircēja produktam, lai potenciāliem pircējiem pārdotu produktu vai pakalpojumu (Hornik et al., 2018, 184. lpp.). Tās mērķis ir panākt, ka tiek veikts tirdzniecības darījums starp pārdevēju un patērētāju.</span></p>
<p><span style="font-weight: 400;">Reklāmas piemērs:</span></p>
<p><span style="font-weight: 400;">Šajā televīzijas reklāmā Volkswagen (VW) cer piesaistīt jaunus klientus tā reklamētajam “tīrā dīzeļa” automobilim, sapludinot “vecu sievu tenkas (jeb “netīrās runas”)” ar agrāko “netīrā dīzeļa” VW transportlīdzekli, ko tagad aizvieto “tīrā dīzeļa” VW transportlīdzeklis.</span></p>
<div class="well"><center>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/pDI0jFZRnLU" title="YouTube video player" width="560"></iframe></p>
<p>Avots: <a href="https://www.youtube.com/watch?v=pDI0jFZRnLU" rel="noopener" target="_blank">YouTube Search</a></p>
</center></div>
<div class="well">
<p><span style="font-weight: 400;">Piemērs, kā augstāk redzamā </span><em><span style="font-weight: 400;">reklāma </span></em><span style="font-weight: 400;">var tikt uzskatīta par neuzticamu (un šajā gadījumā tīši maldinošu) informāciju atklājas gan zemāk redzamajā preses paziņojumā, ko publicējusi </span><em><span style="font-weight: 400;">Federālā tirdzniecības komisija</span></em><span style="font-weight: 400;"> (ASV), gan </span><em><span style="font-weight: 400;">Vides aizsardzības aģentūras</span></em><span style="font-weight: 400;"> (ASV) ziņojumā, kur tā apsūdz Volkswagen tīšā klientu maldināšanā.</span></p>
<center>
<p><img src="../img/module_12/figure_08.jpg" width="75%"/></p>
<p>Avots: <a href="https://www.ftc.gov/news-events/press-releases/2016/03/ftc-charges-volkswagen-deceived-consumers-its-clean-diesel" rel="noopener" target="_blank">Federal Trade Commision</a></p>
<p><img src="../img/module_12/figure_02.jpg" width="75%"/></p>
<p>Avots: <a href="https://www.epa.gov/vw/learn-about-volkswagen-violations" rel="noopener" target="_blank">Environmental Protection Agency</a></p>
</center></div>
<h4 id="publicitate"><strong>Publicitāte</strong></h4>
<p><span style="font-weight: 400;">Publicitāte ir darbības, ar kuru palīdzību kāds mēģina nodrošināt sabiedrības uzmanību produktam, personai vai cilvēku grupai, vai arī informatīvs pasākums, kas veidots, lai uzlabotu personas vai produkta tēlu (Hornik et al., 2018 196. lpp.).</span></p>
<p><em><span style="font-weight: 400;">Publicitātes </span></em><span style="font-weight: 400;">piemērs, ko veidojusi </span><em><span style="font-weight: 400;">Austrālijas valdība</span></em><span style="font-weight: 400;"> tās vakcinācijas kampaņai pret Covid.</span></p>
<div class="well"><center>
<p><img src="../img/module_12/figure_04.jpg" width="75%"/></p>
<p>Avots: <a href="https://www.health.gov.au/" rel="noopener" target="_blank">Australian Government/Department of Health</a></p>
</center></div>
<h4 id="propaganda"><strong>Propaganda</strong></h4>
<p><span style="font-weight: 400;">Propaganda is provokatīva informācija, kas tiek plaši izplatīta, lai ietekmētu viedokli par lielākām sociālām struktūrām, tādām kā politiskās kustības, etniskās grupas vai veselas nācijas, lai palīdzētu vai kaitētu konkrētajai struktūrai. Šī informācija neizbēgami ir tendencioza un maldinoša, lai popularizētu viedokli vai ideoloģisko uzstādījumu (</span><a href="https://digitalresource.center/glossary-language-news-literacy"><span style="font-weight: 400;">Digital Resource Center</span></a><span style="font-weight: 400;">, 2021; Hornik et al., 2018, 196. lpp.).</span></p>
<p><span style="font-weight: 400;">Zemāk redzamie tvīti rāda, kā </span><em><span style="font-weight: 400;">propaganda</span></em><span style="font-weight: 400;"> var tikt lietota no pretējām pusēm vienam pret otru. Iekļauti visi propagandas atslēgas vārdi: </span><em><span style="font-weight: 400;">palīdzēt/kaitēt, ar nodomu, plaši izplatīts, tendenciozs, maldinošs</span></em><span style="font-weight: 400;"> vai </span><em><span style="font-weight: 400;">ideoloģisks</span></em><span style="font-weight: 400;">.</span></p>
<div class="well"><center>
<p><img src="../img/module_12/figure_11_12_14.jpg" width="75%"/></p>
<p>Avots: <a href="https://www.forbes.com/sites/rachelsandler/2020/03/16/trump-refers-to-the-coronavirus-as-a-chinese-virus-while-china-promotes-us-conspiracy/?sh=1447b4e0e816" rel="noopener" target="_blank">Forbes</a></p>
</center></div>
<div class="well">
<p><span style="font-weight: 400;">Zemāk atrodamais raksts apskata neprecīzas informācijas lietošanu, lai </span><em><span style="font-weight: 400;">popularizētu</span></em><span style="font-weight: 400;"> aizspriedumainu uzskatu:</span></p>
<center>
<p><img src="../img/module_12/figure_05.jpg" width="75%"/></p>
<p>Avots: <a href="https://medicine.yale.edu/news-article/23074/" rel="noopener" target="_blank">Yale School of Medicine</a></p>
</center></div>
<h3 id="izklaide"><strong>Izklaide</strong></h3>
<p><span style="font-weight: 400;">Izklaide ziņu pratības kontekstā arī ir informācijas apgabala sastāvdaļa, kas ietver medijus, kas izklaidē (Hornik et al., 2018, 189. lpp.). Izklaide izmanto “māksliniecisko brīvību”, kas ļauj veidotājam izteikt apgalvojumus un izmantot idejas, kas nav nepieciešami pārbaudāmas, pat ja izveidotajā saturā ir apliecinājums, ka tas ir “balstīts patiesos notikumos”.</span></p>
<p><span style="font-weight: 400;">Zemāk atrodamā televīzijas reklāma apvieno izklaidi ar publicitāti un popularizēšanu. Vecmāmiņa (kura pēc savas būtības ir uzticama, jo viņa ir vecmāmiņa, un kura ir arī šofere kaskadiere) pārliecina iespējamo automašīnas pircēju, ka viņa ir ļoti labi rūpējusies par automašīnu (kamēr realitātē viņa to ir izmantojusi uz pilnu klapi). Šī reklāma ir arī lielisks piemērs “izplūdušām robežām”.</span></p>
<div class="well"><center>
<p><iframe allowfullscreen="allowfullscreen" frameborder="0" height="315" src="https://www.youtube.com/embed/BSsRNyUsUqc" title="YouTube video player" width="560"></iframe></p>
<p>Avots: <a href="https://www.youtube.com/watch?v=BSsRNyUsUqc" rel="noopener" target="_blank">YouTube</a></p>
</center></div>
<h3 id="neapstradata-informacija"><strong>Neapstrādāta informācija</strong></h3>
<p><span style="font-weight: 400;">Neapstrādāta informācija ir saturs, kurš nav ticis analizēts, pārbaudīts, rediģēts, paskaidrots vai kontekstualizēts (Checkology Glossary, 2021). Neapstrādātu informāciju bieži augšupielādē anonīmi veidotāji, tādēļ atbildība un patiesuma pārbaude parasti nav piemērojamas (Hornik et al., 2018, 66. lpp.).</span></p>
<p><span style="font-weight: 400;">Žurnālisti pārbauda neapstrādātu informāciju par notikumu, noņem sarežģīto, rada kontekstu un ziņo. Tomēr tas ne vienmēr ir vienkārši, pat žurnālistiem. Tādēļ ir svarīgi saprast, vai informācija, ar ko sastopamies, ir neapstrādāta, citiem vārdiem sakot, vai tā ir atbilstoši sagatavota, lai to varētu lietot ziņu patērētāji un informācijas lietotāji.</span></p>
<p><span style="font-weight: 400;">Piemēram, īsā video, kas tika izplatīts tiešsaistē 2019. gada janvārī un tika filmēts netālu no Linkolna memoriāla Vašingtonā, tika parādīts konflikts starp vidusskolas skolēnu no Kentuki un Amerikas pamatiedzīvotāju aktīvistu. Pirmajā ierakstītajā komentārā tika apgalvots, ka citi skolēni izturējās pret aktīvistu necienīgi, pat rasistiski. Papildus pasākuma organizētāji, kas atveda skolēnus uz Vašingtonu, atvainojās par apkaunojošo uzvedību, kas bija redzama video, tvītā (kas vēlāk tika izdzēsts). Taču sākotnējais komentārs diemžēl bija nepilnīgs, tādēļ izplatītā informācija bija neapstrādāta. Vēlāk, kad parādījās citi video, aculiecinieku un liecinieku intervijas, pavērās plašāka aina un izrādījās, ka neapstrādātā informācija, kura nonāca apritē, nebija patiesība (</span><a href="https://newslit.org/tips-tools/raw-information-needs-context/"><span style="font-weight: 400;">News Literacy Project</span></a><span style="font-weight: 400;">, 2021).</span></p>
<h3 id="izpludusas-robezas"><strong>Izplūdušas robežas</strong></h3>
<p><span style="font-weight: 400;">Izplūdušu robežu gadījumā tiek izmantotas uzticama informācijas avota īpašības, lai maldinātu auditoriju, liekot noticēt kaut kam, kas izskatās pēc īstas žurnālistikas, bet kura realitātē nav PNA. Labs piemērs ir sponsorēts saturs.</span></p>
<p><span style="font-weight: 400;">Zemāk atrodamais raksts ir piemērs sponsorētam saturam, kas tika publicēts </span><em><span style="font-weight: 400;">The New York Times</span></em><span style="font-weight: 400;">. </span></p>
<div class="well"><center>
<p><img src="../img/module_12/figure_07.jpg" width="75%"/></p>
<p>Avots: <a href="https://www.nytimes.com/paidpost/netflix/women-inmates-separate-but-not-equal.html#.VW2LRM9Viko" rel="noopener" target="_blank">The New York Times</a></p>
</center></div>
<h2 id="vingrinajumi"><strong>Vingrinājumi</strong></h2>
<ol>
<li><span style="font-weight: 400;"> Atrodiet </span><em><span style="font-weight: 400;">ziņu</span></em><span style="font-weight: 400;"> rakstu un kādu cita veida mediju saturu, kā </span><em><span style="font-weight: 400;">popularizēšanas kampaņu</span></em><span style="font-weight: 400;">, ziņu tīmekļa vietnē. Kā ziņu vietne norāda, kuri raksti ir </span><em><span style="font-weight: 400;">ziņas/žurnālistika</span></em><span style="font-weight: 400;"> un kuri raksti atspoguļo citas mediju satura formas, kā </span><em><span style="font-weight: 400;">sponsorētu saturu</span></em><span style="font-weight: 400;">? Vai jums šķiet, ka ziņu vietne skaidri norāda uz atšķirību starp </span><em><span style="font-weight: 400;">ziņām/žurnālistiku </span></em><span style="font-weight: 400;">un citu mediju saturu?</span></li>
<li><span style="font-weight: 400;"> Atrodiet ziņu rakstu un nosakiet, kuri ziņu noteicēji ir tā pamatā.</span></li>
<li><span style="font-weight: 400;"> Atrodiet divus dažādus ziņu rakstus par to pašu tēmu dažādos laikrakstos un salīdziniet tos, izmantojot PNA.</span></li>
</ol>
<h2 id="quiz">Quiz</h2>
<iframe allowfullscreen="allowfullscreen" frameborder="0" height="345" src="https://essential.bilgiyonetimi.net/wp-admin/admin-ajax.php?action=h5p_embed&amp;id=107" title="Essential MOOC - LV: 3.daļa - 12.nodarbība - 1. tests" width="958"></iframe>
<h2 id="izmantotie-avoti"><strong>Izmantotie avoti</strong></h2>
<p>Checkology Glossary. (2021). Retrieved from <a href="https://checkology.org/everyone/word-wall" rel="noopener" target="_blank">https://checkology.org/everyone/word-wall</a></p>
<p>Digital Resource Center. (2021). Retrieved from https://digitalresource.center/content/definitions-news</p>
<p>Franklin, B., Hamer, M., Hanna, M., Kinsey, M. &amp; Richardson, J.E. (2005). Key Concepts in Journalism Studies. London: Sage</p>
<p>Hornik, R., Anzalone, J. &amp; Spikes, M. (2018). GetNewsSmart: A Guide to Understanding the Key Concepts of News Literacy. New York: The Center for News Literacy.</p>
<p>News Literacy Project. (2021). New Lit Tips: Raw Information Needs Context for Healthy Consumption. Retrieved from https://newslit.org/tips-tools/raw-information-needs-context/</p>
<p>Perloff, R.M. (2020). The Dynamics of News: Journalism in the 21st-Century Media Milieu. New York: Taylor &amp; Francis.</p>
<p>Pickard, V. (2020). Democracy Without Journalism? Confronting the Misinformation Society. New York: Oxford University Press.</p>
<p>Potter, D. (2006). Handbook of Independent Journalism. Washington, DC: Bureau of International Information Programs, U.S. Department of State.</p>
<h2 id="ieteicamie-avoti"><strong>Ieteicamie avoti</strong></h2>
<p>American Press Institute (2021). Journalism Essentials. Retrieved from <a href="https://www.americanpressinstitute.org/journalism-essentials/" rel="noopener" target="_blank">https://www.americanpressinstitute.org/journalism-essentials/</a></p>
<p>Hobbs, R. (2020). Mind Over Media: Propaganda Education for a Digital Age. New York: W.W. Norton &amp; Company.</p>
<h2 id="ieteicamie-video"><strong>Ieteicamie video</strong></h2>
<p><a href="https://youtu.be/E_F5GxCwizc" rel="noopener" target="_blank">Native Advertising: Last Week Tonight with John Oliver (HBO)</a> (2014, Aug 4). John Oliver's discussion of native advertising on YouTube.</p>
</div>
<!--/span--></div>
<!--/row--></div>
<!--/.fluid-container-->
<!-- Le javascript
    ================================================== -->
<!-- Placed at the end of the document so the pages load faster -->
<script src="../js/jquery-1.8.3.min.js"></script>
<script src="../js/jquery-ui-1.9.1.custom.min.js"></script>
<script src="../js/bootstrap.bundle.min.js"></script>
<script src="../js/jquery.tocify.js"></script>
<script src="../js/prettify.js"></script>
<script src="../js/user_control.js"></script>
<script>
        $(function() {

            var toc = $("#toc").tocify({
              selectors: "h2,h3,h4,h5"
            }).data("toc-tocify");

            prettyPrint();
            $(".optionName").popover({ trigger: "hover" });

        });
    </script>
</body>
</html>